IN FĪNEM PSALMUS DĀVĪD IN REMEMORĀTIŌNEM QUOD SALVUM FĒCERIT EUM DOMINUS:
Deus in adjūtōrium meum intende; Domine, ad adjuvandum mē festīnā.
Cōnfundantur, et revereantur, quī quaerunt animam meam.
Āvertantur retrōrsum, et ērubēscant, quī volunt mihī mala; āvertantur statim ērubēscentēs, quī dīcunt mihī: Eugē, eugē.
Exsultent et laetentur in tē omnēs quī quaerunt tē, et dīcant semper: Magnificētur Dominus, quī dīligunt salūtāre tuum.
Ego vērō egēnus et pauper sum; Deus, adjuvā mē. Adjūtor meus et līberātor meus es tū; Domine, nē morēris.
