PSALMUS IN CONFESSIŌNE:
Jūbilāte Deō, omnis terra; servīte Dominō in laetitiā. Introīte in conspectū ejus in exsultātiōne.
Scītōte quoniam Dominus ipse est Deus. Ipse fēcit nōs, et nōn ipsī nōs; populus ejus, et ovēs pāscuae ejus.
Introīte portās ejus in confessiōne, ātria ejus in himnīs. Cōnfitēminī illī; laudāte nōmen ejus,
quoniam suāvis est Dominus, in aeternum misericordia ejus, et usque in generātiōnem et generātiōnem vēritās ejus.
