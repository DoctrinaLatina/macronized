CANTICUM GRADUUM: Nisi quia Dominus erat in nōbīs, dīcat nunc Isrāhēl,
nisi quia Dominus erat in nōbīs, cum exsurgērent hominēs in nōs,
forte vīvōs dēglūttīvissent nōs, cum īrāscerētur furor eōrum in nōs;
forsitan aqua absorbuisset nōs;
torrentem pertrānsīvit anima nostra; forsitan pertrānsīvisset anima nostra aquam intolerābilem.
Benedictus Dominus, quī nōn dedit nōs, in captiōnem dentibus eōrum.
Anima nostra sīcut passer ērepta est dē laqueō vēnantium; laqueus contrītus est, et nōs līberātī sumus.
Adjūtōrium nostrum in nōmine Dominī, quī fēcit caelum et terram.
