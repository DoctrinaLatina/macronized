ALLĒLŪIA: Crēdidī, propter quod locūtus sum; ego autem humiliātus sum nimis.
Ego dīxī in excessū meō: Omnis homō mendāx.
Quid retribuam Dominō, prō omnibus, quae retribuit mihī?
Calicem salūtāris accipiam, et nōmen Dominī invocābō.
Vōta mea Dominō reddam cōram omnī populō ejus.
Pretiōsa in conspectū Dominī mors sānctōrum ejus.
Ō Domine, quia ego servus tuus; ego servus tuus, et fīlius ancillae tuae; dīrūpistī vincula mea.
Tibī sacrificābō hostiam laudis, et nōmen Dominī invocābō.
Vōta mea Dominō reddam in conspectū omnis populī ejus,
in ātriīs domūs Dominī, in mediō tuī Jerusalem.
