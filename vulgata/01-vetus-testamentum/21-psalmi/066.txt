IN FĪNEM IN HIMNĪS PSALMUS CANTICĪ DĀVĪD:
Deus misereātur nostrī, et benedīcat nōbīs; illūminet vultum suum super nōs, et misereātur nostrī,
ut cognōscāmus in terrā viam tuam, in omnibus gentibus salūtāre tuum.
Confiteantur tibī populī, Deus; confiteantur tibī populī omnēs.
Laetentur et exsultent gentēs, quoniam jūdicās populōs in aequitāte, et gentēs in terrā dīrigis.
Confiteantur tibī populī, Deus; confiteantur tibī populī omnēs.
Terra dedit frūctum suum; benedīcat nōs Deus, Deus noster.
Benedīcat nōs Deus, et metuant eum omnēs fīnēs terrae.
