CANTICUM GRADUUM: Laetātus sum in hīs quae dicta sunt mihī: In domum Dominī ībimus.
Stantēs erant pedēs nostrī, in ātriīs tuīs Jerusalem.
Jerusalem, quae aedificātur ut cīvitās, cujus participātiō ejus in idipsum.
Illūc enim ascendērunt tribūs, tribūs Dominī, testimōnium Isrāhēl, ad confitendum nōminī Dominī.
Quia illīc sēdērunt sēdēs in jūdiciō, sēdēs super domum Dāvīd.
Rogāte quae ad pācem sunt Jerusalem, et abundantiā dīligentibus tē.
Fīat pāx in virtūte tuā, et abundantia in turribus tuīs.
Propter frātrēs meōs et proximōs meōs, loquēbar pācem dē tē.
Propter domum Dominī Deī nostrī, quaesīvī bona tibī.
