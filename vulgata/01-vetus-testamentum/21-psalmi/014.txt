PSALMUS DĀVĪD: Domine, quis habitābit in tabernāculō tuō? Aut quis requiēscet in monte sānctō tuō?
Quī ingreditur sine maculā et operātur jūstitiam, quī loquitur vēritātem in corde suō,
quī nōn ēgit dolum in linguā suā, nec fēcit proximō suō malum, et opprobrium nōn accēpit adversus proximōs suōs.
Ad nihilum dēductus est in conspectū ejus malignus; timentēs autem Dominum glōrificat. Quī jūrat proximō suō et nōn dēcipit,
quī pecūniam suam nōn dedit ad ūsūram, et mūnera super innocentem nōn accēpit; quī facit haec, nōn movēbitur in aeternum.
