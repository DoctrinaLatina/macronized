CANTICUM GRADUUM: In convertendō Dominus captīvitātem Siōn, factī sumus sīcut consōlātī.
Tunc replētum est gaudiō ōs nostrum, et lingua nostra exsultātiōne. Tunc dīcent inter gentēs: Magnificāvit Dominus facere cum eīs.
Magnificāvit Dominus facere nōbīscum; factī sumus laetantēs.
Converte, Domine, captīvitātem nostram, sīcut torrēns in Austrō.
Quī sēminant in lacrimīs, in exsultātiōne metent.
Euntēs ībant et flēbant, mittentēs sēmina sua.
Venientēs autem venient cum exsultātiōne, portantēs manipulōs suōs.
