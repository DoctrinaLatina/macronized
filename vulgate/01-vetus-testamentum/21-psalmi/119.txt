Canticum graduum. Ad Dominum cum tribularer clamavi: et exaudivit me.
Domine libera animam meam a labiis iniquis, et a lingua dolosa.
Quid detur tibī, aut quid apponatur tibī ad linguam dolosam?
Sagittae potentis acutae, cum carbonibus desolatoriis.
Heu mihī, quia incolatus meus prolongatus est: habitavi cum habitantibus Cedar:
multum incola fuit anima mea.
Cum his, qui oderunt pacem, eram pacificus: cum loquebar illis, impugnabant me gratis.
