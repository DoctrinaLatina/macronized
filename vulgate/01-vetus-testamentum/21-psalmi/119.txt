CANTICUM GRADUUM: Ad Dominum cum trībulārer clāmāvī, et exaudīvit mē.
Domine, līberā animam meam ā labiīs inīquīs et ā linguā dolōsā.
Quid dētur tibī, aut quid appōnātur tibi ad linguam dolōsam?
Sagittae potentis acūtae, cum carbōnibus dēsōlātōriīs.
Heu mihi, quia incolātus meus prolongātus est. Habitāvī cum habitantibus Cēdar;
multum incola fuit anima mea.
Cum hīs quī ōdērunt pācem, eram pācificus; cum loquēbar illīs, impugnābant mē grātīs.
