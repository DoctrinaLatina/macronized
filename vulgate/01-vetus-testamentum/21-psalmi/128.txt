CANTICUM GRADUUM: Saepe expugnāvērunt mē ā juventūte meā, dīcat nunc Isrāhēl.
Saepe expugnāvērunt mē ā juventūte meā; etenim nōn potuērunt mihī.
Suprā dorsum meum fabricāvērunt peccātōrēs; prolongāvērunt inīquitātem suam.
Dominus jūstus concīdit cervīcēs peccātōrum.
Cōnfundantur et convertantur retrōrsum omnēs, quī ōdērunt Siōn.
Fīant sīcut foenum tēctōrum, quod priusquam ēvellātur exāruit,
dē quō nōn implēvit manum suam quī metit, et sinum suum quī manipulōs colligit.
Et nōn dīxērunt quī praeterībant: Benedictiō Dominī super vōs; benedīximus vōbīs in nōmine Dominī.
