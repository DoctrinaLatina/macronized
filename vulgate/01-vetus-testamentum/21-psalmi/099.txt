PSALMUS IN CŌNFESSIŌNE:
Iūbilāte Deō, omnis terra; servīte Dominō in laetitiā. Introīte in cōnspectū eius in exsultātiōne.
Scītōte quoniam Dominus ipse est Deus; ipse fēcit nōs, et nōn ipsī nōs; populus eius, et ovēs pāscuae eius.
Introīte portās eius in cōnfessiōne, ātria eius in himnīs. Cōnfitēminī illī; laudāte nōmen eius,
quoniam suāvis est Dominus, in aeternum misericordia eius, et usque in generātiōnem et generātiōnem vēritās eius.
